Title: Dakshampoo Snelreiniger | Dakshampoo®

URL Source: https://dakshampoo-shop.nl/dakshampoo-snelreiniger

Markdown Content:
Dakshampoo snelreiniger concentraat
-----------------------------------

Heeft u ook last van een vuil dak, gevel of terras? DAKSHAMPOO is specialist in dakreiniging producten en soft wash reiniging. De Dakshampoo snelreiniger is een bewezen product voor een snelle dakreiniging, gevelreiniging en terrasreiniging. Met onze Dakshampoo snelreiniger reinigt u als een vakman. Door de unieke werking van het product zult u in staat zijn allerlei aanslag rondom uw huis moeiteloos te reinigen. De Dakshampoo snelreiniger heeft een zelfreinigende werking. Na het opbrengen en een korte inwerktijd ziet het dak, gevel of terras er direct weer een stuk schoner uit. Wilt u versteld staan hoe buitengewoon onze dak, terras en gevelreiniger werkt? Bestel dan de Dakshampoo snelreiniger, als uw schoonmaak hier niet mee lukt lukt het vrijwel nergens mee.

### Voor en na foto’s

Voordelen van de Dakshampoo snelreiniger
----------------------------------------

![Image 1: dakpannen reinigen](https://www.dakshampoo-shop.nl/wp-content/uploads/2023/02/vinkje-dakshampoo-dakreiniging-gevelreiniging-terrasreiniging-grijs2.jpg) Heerlijk genieten van een schoon dak, gevel of terras.

![Image 2: dakpannen reinigen](https://www.dakshampoo-shop.nl/wp-content/uploads/2023/02/vinkje-dakshampoo-dakreiniging-gevelreiniging-terrasreiniging-grijs2.jpg) Zonder hogedrukspuit een snel resultaat.

![Image 3: dakpannen reinigen](https://www.dakshampoo-shop.nl/wp-content/uploads/2023/02/vinkje-dakshampoo-dakreiniging-gevelreiniging-terrasreiniging-grijs2.jpg) Meer dan 1000 tevreden klanten gingen u voor sinds 2014.

![Image 4: dakpannen reinigen](https://www.dakshampoo-shop.nl/wp-content/uploads/2023/02/vinkje-dakshampoo-dakreiniging-gevelreiniging-terrasreiniging-grijs2.jpg) Een middel dat doet wat wordt beloofd.

* * *

### Onze YouTube video’s

![Image 5: play](https://www.dakshampoo-shop.nl/wp-content/plugins/youtube-embed-plus/images/playhover.png)

⚡GEVEL / METSELWERK SCHOONMAKEN? ⚡REINIGEN VAN BUITENMUREN ZONDER HOGEDRUKSPUIT ⚡ ZONDER ZANDSTRALEN

![Image 6: play](https://www.dakshampoo-shop.nl/wp-content/plugins/youtube-embed-plus/images/playhover.png)

Witte aanslag, vlekken of uitbloei in de gevel met de Dakshampoo® snelreiniger reinigen? Een test!!!

![Image 7: play](https://www.dakshampoo-shop.nl/wp-content/plugins/youtube-embed-plus/images/playhover.png)

Goedkoop zelf uw gevel reinigen. Zwarte vlekken op metselwerk schoonmaken. - Schoonmaakmiddel gevels

* * *

Eigenschappen
-------------

*   Zeer snel reinigend effect in 60 seconden tot 20 minuten.
*   Werkt op zowel droge als vochtige ondergronden.
*   Te verwerken tussen 0-25 graden Celcius.
*   Extreem zelfreinigende werking.
*   Geschikt om te nevelen met een drukspuit.
*   Niet in de hete zon te verwerken.
*   Niet laten indrogen op gekleurde raamkozijnen of boeidelen en TRESPA e.d.
*   Test altijd eerst op een minder zichtbare plaats.
*   Te gebruiken in regenpak of polyester kleding.
*   Vlekt op katoen en dergelijke stoffen.
*   Het product vervliegt aan de lucht en laat alleen een zoutoplossing achter.
*   Alleen verdund toepassen.
*   Een uitstekend basis zelfreinigende werking, zonder extra toevoegingen.

#### Theoretisch verbruik

» Meer lezen

*   Houd rekening met een verbruik van 3-5 m2 per liter gebruiksoplossing, afhankelijk van de porositeit van de ondergrond.
*   Dakpannen, metselwerk, terras, schutting: 1:1 tot 1:2 (1 deel snelreiniger + 1 tot 2 delen water)
*   Schilderwerk, lakken, kunststoffen: 1:1 tot 1:3 (1 deel snelreiniger + 1 tot 3 delen water)
*   Nabehandeling: 1:1 tot 1:3 (1 deel snelreiniger + 1 tot 3 delen water)

» Minder lezen

* * *

#### Gebruiksadvies

» Meer lezen

*   _**Stap 1:** Vermeng de snelreiniger met water. (Tenminste een zelfde hoeveelheid water.)  
    _
*   _**Optionele stap:** Voeg eventueel 1:40 deel of 2,5% DREFT toe. (Zinvol bij hellende of verticale oppervlakken en atmosferische vervuiling. Bij terrassen niet.)_
*   _**Optionele stap:** Voeg eventueel de verdikker [Get Sticky Shampoo toe](https://www.dakshampoo-shop.nl/get-sticky-shampoo/). (Bij verticale oppervlakken om de SNELREINIGER met een roller of kwast aan te kunnen brengen.)_
*   _**Stap 2:** Sproei de oppervlakte in en laat het inwerken. Herhaal dit met tussenpozen van een aantal minuten op hardnekkige vervuiling totdat het zichtbaar is ingewerkt._
*   _**Stap 3:** Spuit de oppervlakte grondig af met een tuinslang bij niet poreuze of licht vervuilde ondergronden of met een HD unit met 130 bar waterdruk bij poreuze of zwaar vervuilde ondergronden._
*   _**Stap 4:** Voor een diepere reiniging plaatselijk of geheel nogmaals sprayen met de snelreiniger en niet met water afspuiten._
*   _**Optionele stap:** [Impregneer de ondergrond](https://www.dakshampoo-shop.nl/impregneren/); dak, gevel, terras, tuinmeubilair of schilderwerk als bescherming tegen vervuiling. (Dit kan alleen op een 100% schone ondergrond.)_

**Dakpannen, metselwerk, terras, schutting (poreuze ondergronden):  
**

1:1 tot 1:2 (1 deel snelreiniger + 1 tot 2 delen water afhankelijk van de mate van vervuiling)

**Schilderwerk, lakken, kunststoffen (niet poreuze ondergronden)**:

1:1 tot 1:3 (1 deel snelreiniger + 1 tot 3 delen water)

**Nabehandeling na het afspuiten met een hogedrukreiniger:**

1:1 tot 1:3 (1 deel snelreiniger + 1 tot 3 delen water)

**Basis bescherming tegen vuilaanslag:**

_Impregneer de ondergrond; dak, gevel, terras, tuinmeubilair of schilderwerk met [Dakshampoo® impregneermiddelen.](https://www.dakshampoo-shop.nl/impregneren/)  
_

» Minder lezen

* * *

#### Hoe werkt het bestelproces van de Dakshampoo® snelreiniger?

» Meer lezen

1.  Kies de gewenste verpakking: **500 ml testverpakking, 10 liter**, **20 liter** of **grotere hoeveelheden** voor een groothandelsprijs. (Let op! Het verzenden naar landen buiten Nederland en België is op aanvraag.)
2.  Vul de gewenste aantal **“Dakshampoo® snelreiniger”** in en voeg het toe aan de winkelwagen.

» Minder lezen

* * *

#### **Meer informatie over de Dakshampoo snelreiniger**

» Meer lezen

**Wat bevat dit product?**  
De Dakshampoo snelreiniger concentraat dat nog met water verdund dient te worden. Alle overige hulpmiddelen dienen indien gewenst apart besteld te worden.

* * *

**Chemische basisomschrijving van de SNELREINIGER.**  
Natriumhypochloriet oplossing

* * *

**Kleur jerrycan**  
Blanc of blauw

* * *

**Kan gebruikt worden op o.a.**  
Beton, hout, klei, lakken, zink, kunststof, aluminium, koper

* * *

**Geschikt voor o.a.**  
Dakpannen, golfplaten, metselwerk, stucwerk, pleisterwerk, buiten- sauswerk, klinkers, natuursteen, badkamers, trappenhuizen e.d.

* * *

**Eigenschappen Dakshampoo snelreiniger**

De Dakshampoo snelreiniger werkt bij zowel droge als vochtige ondergronden bij temperaturen tussen 0-25 graden. Zoals bij de meeste schoonmaakmiddelen dient de hete zon altijd vermeden te worden. Niet laten indrogen op gevoelige materialen zoals gekleurde raamkozijnen of boeidelen en TRESPA; met een tuinslang nathouden. Zeer snel zelfreinigend effect binnen enkele seconden tot minuten.

* * *

**Welke sproeipompen gebruiken**  
Chloorbestendige pompen.

* * *

**Hoe onderhouden?**  
De Dakshampoo snelreiniger niet in de hete zon of onder het vriespunt laten staan. De werking van de Dakshampoo snelreiniger is tot 3 maanden gegarandeerd. Na 3 maanden neemt de werking langzaam af.

* * *

**Merk**  
DAKSHAMPOO®

» Minder lezen

* * *

#### **Veel gestelde vragen > algemeen**

» Meer lezen

**Bij welk weertype kan ik het middel het beste toepassen?**

Sproei de oppervlakte bij droog of vochtig weer. Na het sproeien moet het 20 minuten niet regenen, een beetje regen zou geen kwaad kunnen maar het middel moet even zijn werk doen. U ziet binnen een paar minuten een reactie. Bij koude temperaturen heeft het middel meer tijd nodig.

* * *

**Moet ik het dak, gevel of terras altijd met een hogedrukreiniger afpuiten of kan dit ook zonder door alleen in te nevelen?**

De Dakshampoo snelreiniger kan ook gericht op de te reinigen oppervlakte zoals dakpannen, stenen gevels en terrassen aangebracht worden zonder het er af te moeten spuiten. Voor een goed goed resultaat is het niet altijd verreist om het middel af te spoelen of te spuiten. Al binnen een aantal minuten is er een reactie zichtbaar. Het weer zal in de aankomende zes weken veel vuil afvoeren. De behandeling kan bijvoorbeeld met tussenpozen van een aantal weken herhaald worden om het nog schoner te maken omdat het middel dan dieper door het vuil kan binnendringen. Maar bij verkeerd gebruik kan dit schade veroorzaken. In de hete zon is het bijvoorbeeld riskant om het middel op schilderwerk te sproeien en in te laten drogen, dit kan verblekingen veroorzaken. Hetzij tijdelijk of permanent. Daarom kan op het etiket een advies staan om het middel niet in te laten drogen. Maar wij bij Dakshampoo weten precies hoe met dit middel te werken om geen schade te maken en bieden ook behandelingen aan zoder het middel af te spuiten maar laten het gewoon zitten.

* * *

**Hoe behandelen bij warm of heet weer?**

Bij heet weer droogt de Dakshampoo snelreiniger snel in, het is lastiger om het nat te houden. Beter is het om dit weertype te vermijden. Sproei de oppervlakte eerst met water en pas daarna met de dakshampoo anders verdampt de dakshampoo te snel waardoor veel van het middel verloren gaat.

* * *

**Dreft afwasmiddel toevoegen: de voordelen.**

_Voeg eventueel 1:40 deel of 2,5% DREFT toe aan de SNELREINIGER. Bij hellende of verticale oppervlakken en atmosferische vervuiling. Bij terrassen niet. Dreft zorgt voor een langere contacttijd waardoor u zuiniger en sneller kunt werken. Dreft is ook actief tegen atmosferische vervuiling zoals roet en stof. Dreft geeft ook een frisse geur dat de chloorlucht van de SNELREINIGER gedeeltelijk maskeert. Bij terrassen zijn de voordelen van Dreft te verwaarlozen.  
_

* * *

**Get Sticky Shampoo voor een langere contacttijd, stroperig maken van het middel**

Het is een product dat optioneel aan de Dakshampoo Snelreiniger toegevoegd kan worden. Het product zal de SNELREINIGER stroperiger maken zodat het op verticale en schuin aflopende oppervlakken niet meteen naar beneden afloopt. Doordat de Dakshampoo Snelreiniger dikker en plakkeriger wordt biedt het de mogelijkheid om het schoonmaakmiddel ook met een verfroller of kwast aan te kunnen brengen zodat er niet gesproeid hoeft te worden en dus veiliger is voor de omgeving. Via deze [link](https://www.biologischedakshampoo.nl/shop/dakshampoo-producten/get-sticky-shampoo) is het te bestellen in onze webshop.

* * *

**Atmosferische vervuiling: roet en stof.**

_De snelreiniger is zonder toevoegingen niet uiterst effectief tegen roet en stof. Bij dergelijke vervuiling kan er Dreft afwasmiddel toegevoegd worden waarna de vervuiling met een borstel, hogedrukspuit of een doek afgenomen kan worden._

* * *

**Hoe behandel ik andere oppervlakken rondom het pand?**

Houd altijd een tuinslang bij de hand bij het sproeien met de Dakshampoo snelreiniger. Het beste kunt u alle schilderwerk zoals boeidelen en kozijnen, maar ook lood en metalen eerst sproeien met een sopje van groene zeep zoals van het merk “Drie Hoek” met water 1:1. Let op! In de hete zon kan zelfs groene zeep sporen achter laten op schilderwerk, vooral op schilderwerk in kleur zoals: grijs, geel en zwart. Sproei als u geen groene zeep wenst te gebruiken deze oppervlakken zoals schilderwerk, kunststoffen, lood en metalen altijd eerst met water, daarna met de Dakshampoo® en als laatste voordat het middel opdroogt weer met water.

* * *

**Hoe kan ik het beste omgaan met lood dat onder de ramen zit?**

Lood is een metaal dat niet roest, maar het kan wel tijdelijk lelijke roestvlekken krijgen. Naar onze ervaring spoelt het na verloop van tijd door de regen helemaal schoon maar indien u dat niet genoeg vindt kunt u het volgende daar tegen doen:

1.  Verdun de snelreiniger: Het verdunnen van de oplossing kan de corrosieve werking verminderen en kan het risico op corrosie van het lood verminderen. U kunt bijvoorbeeld een 1:2 oplossing maken door 1 deel snelreiniger oplossing te mengen met 1 deel water.
2.  Bescherm het lood: U kunt het lood afdekken met een beschermende coating, zoals de Dakshampoo Wetlook Shiner, bijenwax of een speciale loodsealer, voordat u de snelreiniger aanbrengt. Dit zal het lood waterafstotend maken.
3.  Spoel het lood goed af: Na het aanbrengen van de snelreiniger, moet u het lood grondig afspoelen met schoon water om eventuele resten van de oplossing te verwijderen.

Het is belangrijk om voorzichtig te zijn bij het werken met de snelreiniger en deze altijd met water te verdunnen, omdat het bij sterke concentraties een sterk oxiderend middel is en bij hoge concentraties gevaarlijk kan zijn. Zorg ervoor dat u de nodige voorzorgsmaatregelen neemt, zoals het dragen van geschikte beschermende kleding en het werken in een goed geventileerde ruimte.

* * *

**Hoe behandel ik vegetatie tijdens het sproeien met Dakshampoo®?**

Besproei de vegetatie met water voordat u met de Dakshampoo snelreiniger aan het werk gaat, herhaal dit ook tussentijds. Na het sproeien met dakshampoo kunt u de vegetatie opnieuw met water sproeien.

* * *

**Wat is de pH waarde?**

Ongemend concentraat = 12 pH (160 gram per liter)

* * *

**Is het middel ecologisch?**

Het product is niet ecologisch, u kunt het niet consumeren. Het middel is 100% biologisch afbreekbaar. Het dient dan ook opgevangen te worden en niet geloosd te worden in water met levende organismen. Het is irriterend voor huid en ogen. Belangrijk is om het middel goed met water te verdunnen en niet onverdund te gebruiken. De etiketten met gevaren aanduidelingen zijn op basis van het middel dat onverdund is. We verdunnen het middel altijd met veel water zodat het milder wordt.

* * *

**Is het middel biologisch afbreekbaar?**

Het middel vervliegt grotendeels in de lucht. Het overige deel van het middel neutraliseren we door het flink na te spoelen met water. Bij een sterke verhouding van 1:2 met water bevat het middel slechts circa 4% Natriumhypochloriet, een 4.0 pH waarde wat gelijk staat aan dat van bijvoorbeeld bier en sinaasappelsap. Door het vervolgens na te spoelen met water blijft er van het overige deel slechts een verwaardloosbaar gehalte over. _Natriumhypocholiet is bovendien in lage gehaltes geheel onschadelijk voor de natuur en wordt daarentegen bijvoorbeeld ook aan grondwater toegevoegd om het te zuiveren tot drinkwater. Lees daar meer over op Wikipedia en klik [hier](https://nl.wikipedia.org/wiki/Natriumhypochloriet)._

* * *

**Is het middel schadelijk voor aluminium?**

In de Dakshampoo snelreiniger concentraat zit standaard 12,5% Natriumhypochloriet. De exacte concentratie waarbij natriumhypochloriet schadelijk wordt voor aluminium kan variëren afhankelijk van de specifieke omstandigheden, zoals de duur van blootstelling, de temperatuur en de toestand van het aluminium. Echter, in het algemeen is een concentratie van natriumhypochloriet van meer dan 5% gewoonlijk beschouwd als schadelijk voor aluminium. Het is ook belangrijk om te weten dat de concentratie van natriumhypochloriet afneemt naarmate de tijd verstrijkt. Maar, zelfs als de oorspronkelijke concentratie beneden de 5% ligt, kan de concentratie na verloop van tijd in extreem warme omstandigheden toch hoger worden. Wanneer de snelreiniger in contact komt met aluminium, kan er een reactie ontstaan, waardoor er aluminiumchloride ontstaat, die kan leiden tot corrosie van aluminium. Het is daarom altijd aanbevolen om met lagere concentraties te werken zoals 1 deel shampoo en 2 delen water en om de blootstellingstijd te beperken indien mogelijk door na afloop met een tuinslang het aluminium af te spoelen. Door op deze manier te werken zal het aluminium niet aangetast worden. Test altijd op een minder goed zichtbare plaats.

* * *

**Wat doet dakshampoo met mijn kleding?**

Draag bij het sproeien met dakshampoo synthetische kleding of 100% polyester anders kunt u permanente vlekken in uw kleding krijgen. Waarschuw dus ook altijd anderen rondom het huis of pand als u aan het sproeien bent.

* * *

**Heb ik een mondkapje nodig?**

In geval u het middel zelden gebruikt heeft u geen mondkapje nodig. Echter, in geval u er wekelijks mee werkt en de dampen inhaleert, is het raadzaam een P3 mondkapje te gebruiken. We adviseren de FFP3 Kimberly – Clark 62360 EN 149:2001 + A1:2009. Het is een comfortabel mondkapje.

* * *

**Heeft het middel een corrosieve werking?**

Ja, er kan corrosie optreden bij loodwerk en onbehandeld ijzer. Het lood kleurt gewoonlijk vanzelf in een paar weken weer bij omdat het eigenlijk niet kan roesten. Corrosie is ook direct eenvoudig schoon te maken met de roestverwijderaar van HG, maar ook te voorkomen door de ondergrond eerst te behandelen met [Dinitrol 1000 Penetrant](https://www.werkenmetmerken.nl/nl/dinitrol_1000_penetrant/p/12835) of bijenwax / bijenwas.

* * *

**Heeft het middel een sterke geur?**

Ja, het middel heeft een kenmerkende geur. In geval u de geur wenst te maskeren is dat goed mogelijk met een middel genaamd “Purozon”.

* * *

**Heeft het middel een houdbaarheidsdatum?**

Na aanschaf werkt het gegarandeerd nog tenminste 3-5 maanden.

* * *

**Kan ik het middel retourneren?**

Geopende jerrycans nemen wij niet terug. Tevens zijn de verzendkosten relatief hoog ten opzichte van de kostprijs omdat het een ADR (gevaarlijk) zending betreft.  In geval u een ongeopende jerrycan wil retourneren is dat in overleg mogelijk, echter dient u het transport zelf te organiseren en de kosten geheel zelf te voldoen. Kijk in onze Algemene Voorwaarden voor alle details betreffende uw Recht op retour. (Wij adviseren de goedkopere 10 liter jerrycan te bestellen in geval u het middel wenst uit te proberen.)

* * *

**Kan ik bij jullie langskomen voor een persoonlijke kennismaking?**

We zijn een webshop en hebben geen fysieke winkel.

* * *

**Kan ik bij jullie langskomen om de producten en gereedschappen eerst te bekijken?**

Wij hebben geen showroom. Het idee is om middels video’s en uitgebreide omschrijvingen voldoende informatie te geven om een besluit te kunnen maken of u in onze producten wenst te investeren.

* * *

**Ik wil het product graag af komen halen, kan dat?**

Het is op verzoek mogelijk om het product (minimaal 20 liter) op afspraak af te halen. Gelieve uw bestelling via ons **[offerte formulier](https://www.dakshampoo-shop.nl/offerte-aanvragen/)** door te geven.

* * *

**Welke producten kunnen jullie nog meer aanbevelen?**

Onze favoriete producten zijn o.a.; [dakpannen primer](https://www.dakshampoo-shop.nl/product/dakpannen-primer/), [impregneermiddel](https://www.dakshampoo-shop.nl/product/impregneermiddel/), [dakcoating](https://www.dakshampoo-shop.nl/product/dakcoating/), [dakpannen mos](https://www.dakshampoo-shop.nl/ts-dakpannen-mos-schraper/) [schraper](https://www.dakshampoo-shop.nl/mp-nylon-mos-schraper/), [telescopische HD lans](https://www.dakshampoo-shop.nl/telescopische-hd-lans/) en de [Dakshampoo snelreiniger](https://www.dakshampoo-shop.nl/product/dakshampoo-snelreiniger/).

» Minder lezen

* * *

#### **Veel gestelde vragen > gevelreiniging**

» Meer lezen

**Hoe behandel ik een zwaar vervuilde gevel met schoon metselwerk met de Dakshampoo snelreiniger?**

Vermeng de concentraat 1:0,9 met water voor een krachtige werking. U kunt ook 1:2 en 1:3 testen of het voldoende sterk is. Elke situatie is anders zoals; mate van vuil, buitentemperatuur, soort metselwerke en wijze van aanbrengen of welke drukspuit u gebruikt. Komt er veel of weinig uit, maakt een groot verschil. Hoe hoger de buitentemperatuur, hoe heftiger de werkign van het product. Bij koude temperaturen is de inwerktijd een stuk langer, in plaats van een paar minuten, kan dit een paar uur zijn. Houdt schilderwerk en TRESPA zo veel mogelijk nat met uw tuinslang, alzo de planten. Maak altijd de planten eerst nat met water voordat u begint met de shampoo. En komt er wat middel op, bewater het dan overvloedig zodat het middel flink verdunt wordt en het geen kwaad meer kan doen. Spray de gevel met het middel, wacht even en spray opnieuw op de plekken die nog vuil zijn. Het gaat er om dat het middel goed kan doordringen in de harde massa. Dit heeft in sommige gevallen even tijd nodig om meerdere malen te sprayen. Vervolgens houtwerken en kozijnen afspoelen met water, evenzo de planten. U kunt de gevel zo laten en helemaal geen hogedrukreiniger gebruiken. Bij hele vuile gevels kunt u de behandeling om de 6 weken herhalen zodat het vuil steeds verder wordt afgebroken totdat het gewenste resultaat behaald is. Of u spuit de gevel na de eerste spraybeurt al af met de hogedrukreiniger, een vlakstraal tot 130 bar waterdruk. En na afloop kunt u de gevel op de meest vuile plekken nogmaals met het middel sprayen zodat het diep kan binnendringen.

* * *

**Hoe maak ik schilderwerk of kunststoffen schoon met de Dakshampoo snelreiniger?**

Test eerst een mindere sterkte zoals 1:14 en voer het indien nodig op naar 1:1. Besproei de oppervlakken met dakshampoo. Laat het middel bij een luchtvochtigheid van bijvoorbeeld 80% en 12 graden Celcius 10-20 minuten zijn werking doen of totdat u het vuil ziet verdwijnen en spuit het met een tuinslang af. Houdt mensen uit de buurt terwijl u aan het werk bent zodat het middel niet in hun kleding komt.

* * *

**Ik krijg vlekken op gekleurde kozijnen en deuren met de Dakshampoo snelreiniger, heeft u dat ook meegemaakt?**

We hebben deze ervaring met gele, donker grijze en blauwe kozijnen ook meegemaakt. Met de Dakshampoo [Wetlook Shiner](https://www.dakshampoo-shop.nl/wetlook-shiner/) is het mogelijk om de kleur weer op te halen. Nog beter is om eerst gevoelig schilderwerk eerst met de [Wetlook Shiner](https://www.dakshampoo-shop.nl/wetlook-shiner/) te behandelen zodat het waterafstotend wordt. Dit kan ook met een bijenwax. Ook kunnen bepaalde autolak poetsmiddelen het zelfde effect geven en de kleur herstellen. Belangrijk is om de snelreiniger niet in de hete zon te verwerken op uw schilderwerk, zo veel mogelijk nat houden met het middel en niet te laten indrogen. Test eerst op een minder zichtbare plaats helpt ook om dergelijke situaties te vermijden.

* * *

**Hoe kan ik mijn schilderwerk aan de kozijnen beschermen tegen de invloeden van de snelreiniger?**

Behandel het schilderwerk voor de zekerheid eerst met de [Dakshampoo Wetlook Shiner](https://www.dakshampoo-shop.nl/wetlook-shiner/) of een bijenwax. Het middel voedt de verf en maakt het waterafstotend. Het biedt mogelijk geen 100% bescherming dus blijf altijd voorzichtig te werk gaan door de snelreiniger niet in het schilderwerk in te laten drogen door tijdig met een waterstraal af te spoelen. Vermijd de hete zon en werk liever in de schaduw bij lagere temperaturen.

* * *

**Het resultaat valt mij tegen, wat nu?**

Laten we eerst controleren of we uw werkwijze iets kunnen bijstellen. Heeft u Dreft toegevoegd? Heeft u de snelreiniger sterk genoeg gemaakt en 1:1 met water vermengd? Heeft u de gevel na een inwerktijd van het middel van circa 20 minuten afgespoten met een hogedrukspuit met 130 bar? Heeft u na het afspuiten met water de gevel nogmaals met het middel behandeld en op de te behandelen metselwerk laten zitten? – Als u dit allemaal gedaan heeft en het resultaat nog niet voldoende is helpt het om het middel gedurende zeven weken zijn werk te laten doen op de gevel, in de meeste gevallen heldert de gevel flink op. Daarna kan de gevel nogmaals behandeld worden om het resultaat te verbeteren totdat het maximale resultaat behaald is. In geval het resultaat niet naar wens is kan het zandstralen van uw gevel een uiterste oplossing bieden.

* * *

**Is dit hetzelfde als softwash gevelreiniging?**

Het reinigen met de Dakshampoo snelreiniger is een softwash reinigingsmethode.

» Minder lezen

* * *

#### **Veel gestelde vragen > terrasreiniging**

» Meer lezen

**Hoe behandel ik het terras of stoep het beste?**

Besproei de stenen eerst met water en vervolgens overvloedig met de Dakshampoo snelreiniger. Laat 20 minuten inwerken en spuit het af met een hd reiniger voor een direct schoon resultaat. Er kan ook gekozen worden om geen hd reiniger te gebruiken en de behandeling jaarlijks te herhalen. Na een direct schoon resultaat kunt u eens per jaar met de Dakshampoo snelreiniger sproeien zonder ooit weer gebruik te maken van een hd reiniger.

* * *

**Gaat onkruid tussen de stenen ook weg?**

In geval onkruid overvloedig wordt besproeid zal het verdorren.

» Minder lezen

* * *

#### **Veel gestelde vragen > dakreiniging**

» Meer lezen

**Hoe maak ik een dak schoon?**

*   Werkwijze 1.) Sproei het dak in met met de Dakshampoo snelreiniger. Zorg er voor dat het vuil doorweekt wordt met het middel. Spuit vervolgens met een hogedrukreiniger het dak schoon. Spray het dak na afloop nogmaals in met het middel zodat het dak nog schoner wordt en langer schoon zal blijven.
*   Werkwijze 2.) Sproei de dakpannen in met de Dakshampoo snelreiniger. Zorg er voor dat het vuil doorweekt wordt met het middel. Zijn er na 20 minuten nog steeds zwarte vlekken te zien, behandel deze dan nogmaals. Niet met een hogedrukreiniger afspuiten.
*   Werkwijze 3.) Verwijder eerst het overtollig mos en korstmossen met onze dakkrabber. Sproei de dakpannen in met de Dakshampoo snelreiniger. Zorg er voor dat het vuil doorweekt wordt met het middel. Zijn er na 20 minuten nog steeds zwarte vlekken te zien, behandel deze dan nogmaals. Niet met een hogedrukreiniger afspuiten.

* * *

**Kan ik mijn dak met een tuinslang schoonmaken?**

Hardnekkige aanslag gaat er met een tuinslang niet af. Alleen in geval van oppervlakkige aanslag is het mogelijk om het vuil met een tuinslang af te spuiten. Echter, eerst dient u de dakpannen met het middel te behandelen totdat u een duidelijke reactie ziet.

* * *

**Is de Dakshampoo snelreiniger schadelijk voor zonnepanelen?**

Nee, bij juist gebruik niet. U kunt het hele dak met inbegrip van de zonnepanelen sprayen met de Dakshampoo snelreiniger. Het is wel raadzaam om na uiterlijk 20 minuten de zonnepanelen met een tuinslang af te spoelen en niet een te hoge concentratie Dakshampoo snelreiniger te gebruiken zoals 1 deel shampoo en 2 delen water zodat de concentratie Natriumhypochloriet onder de 5% blijft. Om de reinigingkracht bij een mindere concetratie Natriumhypochloriet te verhogen kan er azijnzuur of schoonmaakazijn toegevoegd worden.

» Minder lezen

> Disclaimer: Alle resultaten in de voor en na foto’s en video’s zijn authentiek, maar wel door een vakman uitgevoerd. Een doe-het-zelver kan dezelfde resultaten behalen als een juiste werkwijze word gehanteerd. Bestudeer eerst deze gehele pagina (veel gestelde vragen). Lukt het niet? Stuur dan foto’s van uw project door, voor hulp bij het maken van een stappenplan.
